Timo Steenmeijer: Welkom bij de vijfde aflevering van de Terschelling Podcast.

Sjors van Holst: Ja? We hebben het nog niet onder de knie.

Timo Steenmeijer: Opnieuw.

Timo Steenmeijer: Welkom bij alweer de vijfde aflevering van de Terschelling Podcast. Mijn naam is Timo Steenmeijer.

Sjors van Holst: Ik ben Sjors van Holst.

Timo Steenmeijer: En het is één groot jubileum.

Sjors van Holst: Welkom! We hebben het alweer gedaan, de vijfde aflevering.

Timo Steenmeijer: Ja, we dachten dat we het nog een keer moesten doen.

Sjors van Holst: Ik herinner me als de dag van gisteren dat we dit vierden.

Timo Steenmeijer: Ja...

Sjors van Holst: Leuk dat we het hebben gehaald. Dit keer staan er ook echt vier afleveringen live. Dus het lijkt me reëel dat deze aflevering ook een succes wordt.

Timo Steenmeijer: Ja, zeker.

Sjors van Holst: Ik heb enorm veel dingen die we moeten bespreken, direct aan het begin.

Timo Steenmeijer: Oh god.

Sjors van Holst: Ik begin wel met het nieuws. Timo en ik hebben besloten aflevering één en twee van Spotify en Apple Podcasts te halen.

Timo Steenmeijer: Ja, het is nu al een succes. Nou ja, de streams vlogen binnen. En ja, de apparaten kunnen dat niet aan op zo'n moment. Dan moet je ook keuzes maken over één en twee. Die zijn het minst goed, die moeten we weghalen.

Sjors van Holst: Ja, de views komen eigenlijk allemaal op aflevering één, en die vonden we niet zo heel sterk.

Timo Steenmeijer: We zijn aan het oefenen, aan het inkomen.

Sjors van Holst: En onze kwaliteiten zijn zo omhoog gegaan. Dus die kan je nog steeds zien op onze website. Je kunt ze nog steeds beluisteren.

Timo Steenmeijer: www.terschelling... Oh, sorry.

Sjors van Holst: www.terschelling.nl, we hebben moeten betalen.

Timo Steenmeijer: www.deterschellingpodcast.nl

Sjors van Holst: Met of zonder streepjes. Beide werken. Dus daar kun je nostalgisch gaan lopen doen.

Timo Steenmeijer: Ja.

Sjors van Holst: Een correctie, zoals we elke aflevering mee starten.

Timo Steenmeijer: Wat hebben we nu weer fout gedaan?

Sjors van Holst: Hier ben jij al bewust van. In de vorige aflevering zat er... uhm, niet wiet.

Timo Steenmeijer: Wiet!

Sjors van Holst: Rietsuiker in een van de biertjes.

Timo Steenmeijer: Bruine suiker.

Sjors van Holst: Bruine suiker was het?

Timo Steenmeijer: Dacht ik.

Sjors van Holst: Oké.

Timo Steenmeijer: Anders moeten we dit weer volgen.

Sjors van Holst: Ik dacht rietsuiker, maar dit is niet relevant. In ieder geval, suiker.

Timo Steenmeijer: Ja.

Sjors van Holst: En wij vonden dat zelf best wel bijzonder.

Timo Steenmeijer: Wij zijn wereldvreemd.

Sjors van Holst: Wij weten gewoon niet zo veel. Maar we hebben ons laten vertellen dat er wel suiker in bier zit.

Timo Steenmeijer: Door een trouwe fan ook, hè?

Sjors van Holst: Door een van de trouwste fans heb ik vernomen. Suiker wordt toegevoegd aan het brouwproces van bier in de vorm van moutsuikers. Die ontstaan tijdens het mouten van gerst of andere granen. Deze suikers worden door gist omgezet in alcohol en koolzuur tijdens de fermentatie. In het uiteindelijke bier zit vaak nog een klein beetje restant suiker die niet helemaal vergist is. Maar over het algemeen bevat bier niet veel suiker. Dus daar komt de alcohol vandaan. Dus, correctie. Fun fact.

Timo Steenmeijer: Goede correctie.

Sjors van Holst: Ja.

Timo Steenmeijer: En bedankt aan de luisteraar.

Sjors van Holst: Ja, shoutout.

Timo Steenmeijer: Die ons heeft geattendeerd.

Sjors van Holst: Als je ons wilt corrigeren, iedereen, je kunt comments achterlaten op Spotify en Apple Podcasts.

Timo Steenmeijer: En op de website?

Sjors van Holst: Nee, op de website niet. Waarom moet je dat nou zeggen? Dus daar kun je haatcomments op achterlaten.

Timo Steenmeijer: Ja.

Sjors van Holst: Wil jij een nieuwtje doen?

Timo Steenmeijer: Ja, leuk. Ik heb een nieuwtje en je zult ervan schrikken. Voor het eerst in 50 jaar zijn er op Terschelling ratten gevonden.

Sjors van Holst: Ja?

Timo Steenmeijer: Heb je dat gehoord?

Sjors van Holst: Nee.

Timo Steenmeijer: Eind augustus is dit geconstateerd. Twee dode ratten zijn er op het eiland gevonden. En dat is best wel bijzonder, want Terschelling was het enige Waddeneiland en de enige plek in Nederland überhaupt die geen ratten had.

Sjors van Holst: Wat grappig.

Timo Steenmeijer: Nou, het is helemaal niet grappig.

Sjors van Holst: Nee, grappig totdat we het hadden. Het was mooi.

Timo Steenmeijer: Het was zo mooi. Maar de wethouder Bert Wassink van Terschelling had gezegd: "Ja, dit is de enige plek in Nederland waar ze niet zijn." En hij had gezegd: "En dat willen we graag zo houden, van de rat is niet veel goeds te verwachten."

Sjors van Holst: Wat een man. Hij kent de ratten niet eens.

Timo Steenmeijer: Nee, hij zei ook: "Er zijn een paar ratten gezien." Dus ongetwijfeld zijn er ook een paar ratten niet gezien.

Sjors van Holst: Ja, maar dit kun je niet terugdraaien.

Timo Steenmeijer: Nee.

Sjors van Holst: Dat is hopeloos toch?

Timo Steenmeijer: Ja, het vermoeden is dat de ratten zijn meegekomen op een van de veerboten.

Sjors van Holst: Ja.

Timo Steenmeijer: En in samenwerking met een ecoloog is de gemeente een onderzoek gestart naar de omvang van de rattenpopulatie. En je kunt helpen, want de gemeente heeft bewoners en toeristen van het eiland opgeroepen om direct te melden als ze een rat levend of dood zien. Dat kan op de website van de gemeente Terschelling.

Sjors van Holst: Kijk. Nou, ik zal erop letten.

Timo Steenmeijer: Ja.

Sjors van Holst: Bij ons, bij het huisje waar we meestal zijn, waren een tijdje muizen.

Timo Steenmeijer: Ja.

Sjors van Holst: En die, als je bij het vuur zat 's avonds, dan zag je wel eens eentje in het gras. En die waren adorable. Die waren echt heel cute. Dus jammer dat die vervangen gaan worden.

Timo Steenmeijer: Ja.

Sjors van Holst: En rat in huis is toch wel minder cute dan een schattige muis.

Timo Steenmeijer: Ik wist helemaal niet dat er nergens op Terschelling ratten waren. Dat is wel bijzonder.

Sjors van Holst: Nee, dat is wel bijzonder ja.

Timo Steenmeijer: Dat is ook de enige plek. De andere Waddeneilanden zijn allemaal overgenomen.

Sjors van Holst: Maar eigenlijk hadden we het niet hoeven weten, want het is nu toch te laat.

Timo Steenmeijer: Ja, nou, misschien kunnen ze... Nee, ik denk niet dat je dat kan stoppen.

Sjors van Holst: Wij hebben er geen vertrouwen in.

Timo Steenmeijer: Nee, maar het is wel goed om te weten hoe het ervoor staat.

Sjors van Holst: Ja.

Timo Steenmeijer: Misschien komen we daar meer over te weten later.

Sjors van Holst: Maybe. Ik heb nog groter nieuws.

Timo Steenmeijer: Oh god.

Sjors van Holst: Ik was op Terschelling, twee weken terug. En ik dacht, ik ga op onderzoek uit. Deze vraag moet beantwoord worden: Zijn er nog Wad'n jongen sweaters?

Timo Steenmeijer: Ja.

Sjors van Holst: Ehm, ja, ze worden nog verkocht in West.

Timo Steenmeijer: Ja?

Sjors van Holst: Het is helemaal niet bij de drogist. Ik was gewoon bij de verkeerde winkel gaan kijken.

Timo Steenmeijer: Oh, ja, ik heb ze dus wel gezien.

Sjors van Holst: Je hebt ze gezien. En ik weet niet of we het zo vaak besproken hebben. Of ze hebben het design veranderd. Ik vond ze niet eens zo lelijk meer.

Timo Steenmeijer: Nee?

Sjors van Holst: Nee, ik dacht, dat is een prima Terschelling sweater. Voor de lat.

Timo Steenmeijer: In jouw hoofd is het gewoon helemaal gedemoniseerd.

Sjors van Holst: Ja, we hebben er zo negatief over gepraat. Maar ze zijn nog te koop. Ik wou eentje voor je meenemen, maar ik ben het vergeten te doen.

Timo Steenmeijer: Ben ik even blij. Nou, leuk. Dus mocht je een Wad'n jongen of Wad'n meid willen kopen. Dat kan toch ook?

Sjors van Holst: Ja, ja, ja. Wad'n meiden is er ook.

Timo Steenmeijer: Dan ga je lekker naar die winkel.

Sjors van Holst: Ja.

Timo Steenmeijer: Ik weet niet eens welke winkel. Maakt me ook niet uit.

Sjors van Holst: Ik ook niet. Ik probeerde het nog te googlen vanmiddag, maar ik kon het niet vinden.

Timo Steenmeijer: Het is op zich een leuk grapje. Maar ik vind het een beetje... Ik vind een normale Terschelling trui leuk.

Sjors van Holst: Ik weet niet of we nog meer kritiek hoeven te leveren op deze trui. Ik denk dat we in elke aflevering van deze serie hem de grond ingestampt hebben.

Timo Steenmeijer: Dat is een van onze rubrieken.

Sjors van Holst: Ik denk dat je mening wel duidelijk is over die sweater.

Timo Steenmeijer: Maar we hebben helemaal niet meer verteld of gepraat over de rubriek van de Terschelling trui.

Sjors van Holst: Nee, zo gaat dat.

Timo Steenmeijer: Maar je hebt ook geen Terschelling trui meer aan.

Sjors van Holst: Nee, het is te...

Timo Steenmeijer: Ik heb een Terschelling vest aan.

Sjors van Holst: Het is ook wel het seizoen ervoor nu, sweaters.

Timo Steenmeijer: Ja, nu kan het weer. Het is niet meer zo bloedheet.

Sjors van Holst: Maar, ja, we hebben altijd al tijd tekort.

Timo Steenmeijer: Dat is waar. En zo leuk is het nou ook weer niet om iedere week...

Sjors van Holst: Nee, en ook conceptueel, een sweater is iets wat je ziet, zeg maar. Het omschrijven is niet zo sterk.

Timo Steenmeijer: Nee, daarom.

Sjors van Holst: Oké, laatste fun fact. Dan kunnen we naar het thema van deze episode.

Timo Steenmeijer: Ja.

Sjors van Holst: Dit loopt helemaal uit de hand. Ik ben naar het West-End Theater geweest.

Timo Steenmeijer: Ja?

Sjors van Holst: Ja!

Timo Steenmeijer: West-End is wel grappig, een leuk grapje.

Sjors van Holst: Ja, het was een initiatief van een vriendin van mij. En we waren naar de film One Life. Dat gaat over een man die tijdens de Tweede Wereldoorlog meer dan 600 Joodse kinderen redde. Dus het was sowieso een hele sterke film.

Timo Steenmeijer: Ja.

Sjors van Holst: Maar ik denk dat ik de focus even hou op het theater. Het is een klein theatertje, nou, ik denk dat er 20 stoelen zijn. Je moet ze Whatsappen. En dan zeg je: "Wat speelt er deze week?" En dan stuurt hij het schema, en ehm...

Timo Steenmeijer: Het is wel heel intiem.

Sjors van Holst: Ja, het is heel intiem. Het is haast gewoon een grote woonkamer. En ze hebben wel echt een doek. Ik denk ook dat er af en toe theater wordt gedaan. En er staat een man bij de balie, die verkoopt snacks en drank, en die doet ook je ticket. Het is echt heel cute. Echt een hele leuke plek. Als er een film is waarvan je denkt dat hij leuk is, dan zou ik er vooral heen gaan. Het is echt heel cute.

Timo Steenmeijer: Kunnen we samen ook eens heen?

Sjors van Holst: Ja.

Timo Steenmeijer: Heb je hem op het lijstje gezet van dingen die we gaan doen?

Sjors van Holst: Dat weet ik niet. Ik zal hem erbij zetten. Maar we hebben al een flink lijstje. Dat wordt een intense vakantie.

Timo Steenmeijer: Dat wordt echt intens. Gewoon 10 minuten per ding. Oh sorry, we moeten weer weg uit deze film. We hebben andere dingen te doen. Nou, leuk.

Sjors van Holst: Ja!

Timo Steenmeijer: Heel grappig. Maar er is dus ook nog, daar hadden we het vorige aflevering over. Over de ET 10 bij die boei. Daar is ook een...

Sjors van Holst: Oh joh, ik had helemaal niet het verschil opgemerkt.

Timo Steenmeijer: Daar was vroeger... In ieder geval, onze ouders hebben daar wel een film gezien. Maar daar hebben we weer geen research over gedaan. Dus het is weer speculeren gelaten.

Sjors van Holst: Laten we snel verder gaan.

Timo Steenmeijer: Snel door. Want voor de jubileumaflevering hebben we een leuk thema bedacht. Joh, dat wil je niet weten. Oh, jij weet het al.

Sjors van Holst: Ik ben er bekend mee, gelukkig.

Timo Steenmeijer: We gaan het hebben over Rederij Doeksen. De legends. Die ons iedere keer weer naar Terschelling weten te brengen.

Sjors van Holst: En weghalen.

Timo Steenmeijer: En weghalen.

Sjors van Holst: Helaas.

Timo Steenmeijer: Helaas, ja. Het is eigenlijk helemaal niet zo leuk. Rederij Doeksen is dus de rederij tussen Harlingen, Terschelling en Vlieland. Daar brengen ze iedereen heen. Maar voor ons is het vooral relevant naar Terschelling, natuurlijk. Vlieland, wie kent dat nou weer? Maar ze hebben acht boten in dienst, euhm, waarvan, even kijken, vier veerboten. Dat zijn langzame boten. Die duren ongeveer twee uur om naar Terschelling te komen. Twee snelboten, één vrachtboot en één watertaxi, Waddentaxi. En dat is hun float, zoals ze het zelf zo mooi noemen. Wat is jouw favoriete boot? Kun je daar iets over kwijt?

Sjors van Holst: Je zet me wel op de spot.

Timo Steenmeijer: Ja.

Sjors van Holst: Dit hebben we niet gedebriefd van tevoren. Nou, de waddentaxi. Dat lijkt me echt sick. Vorige keer hebben we het opgezocht. En weer mist ons onderzoek hier. Wat was het? Twintig man? Zestien man? Twaalf misschien?

Timo Steenmeijer: Ik heb geen idee meer.

Sjors van Holst: Maar we hebben het uitgerekend, en het was relatief betaalbaar, dus...

Timo Steenmeijer: Ik dacht altijd dat hij heel duur was.

Sjors van Holst: Ja, dat zou je verwachten. Maar het leek wel betaalbaar. Maar misschien is het heel moeilijk om te reserveren?

Timo Steenmeijer: Ja, hij heet de Ms Zeehond. Dat is heel cute.

Sjors van Holst: Hoe heet die nieuwste?

Sjors van Holst: De Barentsz?

Timo Steenmeijer: Ja, je hebt twee nieuwe. Dat zijn de Willem Barentsz en de Willem de Vlamingh. Dat zijn de nieuwe. Die zijn ook ecologischer.

Sjors van Holst: Ja, precies. Die gebruiken een nieuwe benzinevorm. Dus één van die twee zou ik mijn favoriet noemen. Ik heb geen sterke mening tussen de twee, maar ze hebben leuke restaurants. Ze zijn lekker modern.

Timo Steenmeijer: Het zijn erg mooie boten.

Sjors van Holst: Maar ik ben sowieso wel een fan van de trage boot. Want dan kun je lekker even eten en chillen.

Timo Steenmeijer: Ik vind het ook lekker. Je komt echt tot rust dan.

Sjors van Holst: Precies.

Timo Steenmeijer: Je kunt niks anders.

Sjors van Holst: Dan kun je alvast in de goede mindset komen voor Terschelling.

Timo Steenmeijer: Ja, de Tiger vind ik ook leuk. Of de Tiger, Tiger.

Sjors van Holst: Als kind vond ik die heel cool.

Timo Steenmeijer: En je hebt de Koegelwieck ook. Dat zijn allemaal gebieden op Terschelling. En je hebt ook de Vlieland. Die is vernoemd naar... Weten we niet. En de Friesland. Dat hebben we ook niet onderzocht. En dan heb je de Noord-Nederland. Nou, dat slaat helemaal nergens op natuurlijk. Nee, dat is een vrachtschip. Die is vernoemd naar Noord-Nederland. En dan de Willem Barentsz en de Willem de Vlamingh. Ze zijn helemaal losgegaan met die nieuwe namen. Vroeger waren het altijd Friesland en Holland. Ehm, ik zit maar wat weg te babbelen hier over botennamen. Ik weet het ook niet. Misschien moeten we gewoon verdergaan met de geschiedenis van Rederij Doeksen. Dat lijkt me hartstikke leuk.

Sjors van Holst: Dat lijkt me een heel goed plan.

Timo Steenmeijer: Want Rederij Doeksen heeft op hun eigen website een prachtig geschiedenisoverzicht. En daar wil ik jullie even mee doorheen nemen. Zij zijn namelijk al meer dan 100 jaar bezig met bootjes. Rederij Doeksen is opgericht op 1 juli 1908, dus ze hebben de Titanic nog meegemaakt. Ik hoop niet dat ze er iets mee te maken hadden. Opgericht door Gerrit Doeksen en zijn oudste zonen Jan en Daan. Ze verdienden de kosten met schelpen zuigen en zijn vooral op de Waddenzee onder Ameland te vinden met hun schip, de Willem Barentsz. Dus dat is leuk. Het schip is nu weer nieuw in 2020. Helaas vergaat het schip in 1911.

Sjors van Holst: Oei...

Timo Steenmeijer: Voor de Titanic nog.

Sjors van Holst: Voor de Titanic?

Timo Steenmeijer: Ja, de Titanic zonk in 1912. Maar eigenlijk zou dit groter nieuws moeten zijn dat deze in 1911 zonk.

Sjors van Holst: Door een ijsberg, in de Noordzee.

Timo Steenmeijer: Maar de familie Doeksen laat zich niet kisten. Nou, leuk. Vanaf daar gingen ze helemaal los. Dat schelpen zuigen, daar zijn ze begonnen. Maar vanaf daar zijn ze een imperium op gaan bouwen bij Terschelling. Want in 1923 neemt Rederij Doeksen de Terschellinger Stoombootmaatschappij over, de TSM. En vanaf dat moment onderhoudt Doeksen de bootdienst tussen Terschelling, Vlieland en Harlingen. Dus daar hebben ze een monopolie neergezet. In 1923. Dus ze hebben vorig jaar hun 100-jarig bestaan gevierd. Heb je daar iets voor gedaan?

Sjors van Holst: Voor hun? Nee, maar ik heb wel gezien dat ze het aan het vieren waren. Ik heb geen cadeautje gebracht.

Timo Steenmeijer: Ik heb het even gemist.

Sjors van Holst: Je bent op Terschelling geweest.

Timo Steenmeijer: Ja.

Sjors van Holst: Het stond op de schermen.

Timo Steenmeijer: Oh.

Sjors van Holst: De legendarische schermen in de boot.

Timo Steenmeijer: Ja, daar heb ik best wel veel info vandaan, voor de vorige keren.

Sjors van Holst: Dat is waar Terschelling TV altijd staat.

Timo Steenmeijer: Nou goed, vanaf daar hebben ze van alles meegemaakt. Het is geweldig. In 1931 bouwden ze het snelste passagierschip van Europa.

Sjors van Holst: Kijk.

Timo Steenmeijer: Hier het tekstje van hun website dus: De aanleg van de Afsluitdijk zorgt ervoor dat de eilanden Terschelling en Vlieland beter bereikbaar worden voor een groter publiek. Het toerisme neemt toe en Doeksen besluit haar bergingssleper Holland 1 te voorzien van een luxe passagiersaccommodatie. Toen begon echt dat toerisme naar Terschelling te groeien. En het schip kan een snelheid halen van 16 knopen, bijna 30 kilometer per uur.

Sjors van Holst: En de Tiger doet 60, dus, te langzaam.

Timo Steenmeijer: Op zich, zouden die langzame schepen 30 knopen gaan? Dan hebben ze in bijna 100 jaar bijna geen verschil gemaakt. Je kunt niet harder voor dat waddengebied natuurlijk.

Sjors van Holst: De Willem de Vlamingh gaat 26 kilometer per uur. Dus ze zijn erop achteruit gegaan de afgelopen 100 jaar.

Timo Steenmeijer: Ja, maar dit schip is ook al een stukje kleiner. En daar hebben ze dus een klein stukje voor passagiers ingericht. Nu heb ik al een leuk verhaaltje. Dit vond ik een mooi verhaaltje in 1942. Euhm, weet wat...

Sjors van Holst: Mag ik een correctie doen?

Timo Steenmeijer: Oh ja, tuurlijk.

Sjors van Holst: De Tiger gaat 60 kilometer per uur, niet 45.

Timo Steenmeijer: 60?

Sjors van Holst: 60!

Timo Steenmeijer: Oh, ik dacht al, ja.

Sjors van Holst: Ga verder.

Timo Steenmeijer: Oké, nou, ik heb hier een leuk verhaaltje uit 1942. Dat is in een periode van drukte in Europa, laten we het zo noemen. Snelheid is een belangrijk gegeven in de sleep- en bergingswereld, zeggen ze. Wie het eerst arriveert bij een schip in nood, krijgt het contract. Zo werkte het. Met de inmiddels vergaande kennis en ervaring laat Doeksen een nieuwe bergingsjager bouwen. Hiermee is scheepswerf J. Smit & Zoon te Foxhol ver gevorderd als de Tweede Wereldoorlog uitbreekt. De op 15 mei 1940 geplande terwaterlating wordt zo lang mogelijk uitgesteld. De Holland 2 is een van de voor die tijd revolutionaire schepen. Rank en snel en met een motorvermogen van 1500 pk. De sterkste sleepboot ter wereld. Maar de Duitsers hadden dat ook gezien. Maar de bezetter krijgt er lucht van en pikt het schip in. Als het in 1942 af is, varend voor de Duitse Kriegsmarine, dat is de oorlogsmarine van Duitsland, wordt het in 1943 bij Kopenhagen getorpedeerd. En daar zonk die.

Sjors van Holst: Oh, al die moeite voor niks.

Timo Steenmeijer: Ja.

Sjors van Holst: Dan bouw je zo'n mooi schip.

Timo Steenmeijer: En dan pikken de Duitsers hem in.

Sjors van Holst: Dat is wel grappig, maar het doel van het schip voor de Duitsers was dus andere schepen gewoon slepen, toch?

Timo Steenmeijer: Ja.

Sjors van Holst: Dat is funny. Dat je daar zoveel mee kan verdienen, blijkbaar.

Timo Steenmeijer: Ja.

Sjors van Holst: Dat zou Rederij Doeksen niet meer doen tegenwoordig.

Timo Steenmeijer: Nee. Maar het is ook wel een andere tijd. Ze varen nu alleen maar bij... In 1947 wilden ze de vloot weer een beetje op peil krijgen qua nummer, want de volgende Holland was gejat. Dus toen hebben ze de Holland 4, de vierde Holland al, een sleepboot/passagierschip gebouwd. En dat werd het vlaggenschip van de vloot.

Sjors van Holst: Het is wel grappig dat ze vroeger niet de moeite namen om nieuwe namen te verzinnen.

Timo Steenmeijer: Nee.

Sjors van Holst: Het was gewoon Holland 4. We zouden nu op Holland 16 zitten.

Timo Steenmeijer: In 1962, 1963 kwam er een hele strenge winter dat de Waddenzee helemaal dichtvroor.

Sjors van Holst: Crazy!

Timo Steenmeijer: Dat maakte het voor schepen van Doeksen erg moeilijk. Dus het was heel belangrijk om de veerverbindingen tussen de eilanden en de buitenwereld te handhaven. Maar toch lukte dit. Dat is een beetje een heroïsch verhaal van hun eigen website.

Sjors van Holst: Ja.

Timo Steenmeijer: Omdat Harlingen onbereikbaar is, vaart er van Vlieland via de Vlielander Ree naar Den Helder en op een gegeven moment zelfs helemaal naar IJmuiden. Om die vaarroute, omdat dat de enige beschikbare vaarroute was.

Sjors van Holst: Moet je je voorstellen dat de Noordzee overvroren is.

Timo Steenmeijer: Ja.

Sjors van Holst: Dat is toch insane. Ik kan me daar niks bij voorstellen.

Timo Steenmeijer: Nee.

Sjors van Holst: Ik heb nog nooit een stukje zee überhaupt bevroren gezien.

Timo Steenmeijer: Ik heb wel een paar jaar geleden dat je over de Afsluitdijk reed en toen was er van dat schuivend ijs. Dus dan bevriest het boven het laagje en dan klotst het tegen de muren.

Sjors van Holst: Ja.

Timo Steenmeijer: Gewoon de dijk aan.

Sjors van Holst: Ja.

Timo Steenmeijer: En dan had je echt metershoge stapels ijs. Dat is echt bizar. Heel raar om te zien. Maar ja, vanaf de Ree waren de Vlieland en de Stortemelk II naar Terschelling gevaren in die tijd. Spoedgevallen en post gingen per vliegtuig. Dus, drama.

Sjors van Holst: Ook andere tijden, want nu kun je niet meer landen op Terschelling.

Timo Steenmeijer: Ja.

Sjors van Holst: Als dat nu gebeurt... Daarom hebben we de aarde opgewarmd om dit te voorkomen.

Timo Steenmeijer: Maar we hebben nu wel een helikopter.

Sjors van Holst: Ja, true. Maar vracht met een helikopter is wel heel duur.

Timo Steenmeijer: Ja, dat is zo. Ze maken van alles mee nog. Van de laatste marconisten die signalen in de gaten houden. Die zien ze verdwijnen. Eerst ro-ro-vracht, Catamaran introduceren ze. Dat is de Noord-Nederland, waar we het net nog over hadden. En dan krijgt Doeksen op 8 november 2008 een prachtig moment. Dat jaar viert Rederij Doeksen haar 100-jarig bestaan.

Sjors van Holst: Wanneer tellen ze het... 19..?

Timo Steenmeijer: 2008.

Sjors van Holst: 2008.

Timo Steenmeijer: Toen is Doeksen opgericht. Maar ze zijn pas 100 jaar aan het varen. Maar dat behaagt de koningin Beatrix om onze holdingsmaatschappij het predikaat koninklijk te verlenen. Dus zeg jij wel iedere keer: Koninklijke Rederij Doeksen?

Sjors van Holst: Dat zeg ik niet.

Timo Steenmeijer: Dat moet je! Dat moet!

Sjors van Holst: Ik spreek ze sowieso niet zo vaak aan. Maar ik heb jou meerdere keren een naam horen zeggen. En ik heb niet één keer 'koninklijke' gehoord.

Timo Steenmeijer: Nou, dat is hun titel dus. Nou, nu in de laatste jaren zijn natuurlijk al die nieuwe boten geïntroduceerd. De Willem Barentsz en Willem de Vlamingh zijn geïntroduceerd. Door de vele duurzame en innovatieve kenmerken betekent een reis met deze groene boot een aanzienlijke vermindering van uitstoot. Ze gaan helemaal mee met de tijd.

Sjors van Holst: Ze gaan helemaal mee met de tijd.

Timo Steenmeijer: Dus eigenlijk zijn het, je kunt wel zeggen, een heroïsche, ja, hoe noem je dat? Eeuw. Een heroïsche eeuw hebben ze achter hun rug. Geweldig! Het zijn helden van Doeksen. Waren ze maar hier, denk ik dan.

Sjors van Holst: Ik heb daar wel wat op in te brengen. Helaas.

Timo Steenmeijer: Oh jee.

Sjors van Holst: Ik heb een boek gelezen en die gaan we in de volgende aflevering verder bespreken. Die heet "De Slag om de Veerboot." Een veerboot van Henk Tameling. En de subtitel is: Een reconstructie van een tienjarige strijd tussen Eigen Veerdienst Terschelling en Rederij Doeksen. En dat boek focust op de, ja, de titel zegt het al, de strijd tussen Rederij Doeksen en Eigen Veerdienst Terschelling. Een alternatieve rederij die tijdelijk op Terschelling was. In dat boek worden ze in wat minder goed daglicht gezet dan op hun eigen website.

Timo Steenmeijer: Ja, dat is een mooi contrast, want nu hebben we de geschiedenis van Doeksen zelf.

Sjors van Holst: Ja.

Timo Steenmeijer: Helden vinden zichzelf. Nou, ik ben wel fan van Doeksen op zich hoor.

Sjors van Holst: Je weet niet beter.

Timo Steenmeijer: Nee, daarom. Ik associeer het ook met Terschelling natuurlijk. Het zijn hele vriendelijke mensen die er werken. Maar goed, dus eerst die geschiedenis van Rederij Doeksen zelf. Nu komt er toch wel een adertje.

Sjors van Holst: Wat ik wou bespreken is de toekomst van Rederij Doeksen in deze aflevering, want dat is in gevaar. Er is wetgeving vanuit de Europese Unie en die bepaalt dat via een publiek proces een concessie moet worden gegeven aan één rederij. Dus wat eigenlijk wordt gezegd is, meer rederijen komen bij elkaar en er zijn eisen waaraan ze moeten voldoen. Dus vier boten per dag, laten we zeggen. En dan moet iedereen een bot en de goedkoopste mag daar dan varen voor exclusief tien jaar. Dus eigenlijk is het een monopolie, maar die is gegeven door de overheid. In 2014 is het voor het eerst gebeurd. Alleen toen is onderhands deze concessie aan Rederij Doeksen gegeven. Dus dit was helemaal geen publiek proces, en zo hoort dat ook niet te gaan. En in die tijd was er ook nog een andere veerdienst, Eigen Veerdienst Terschelling, maar het moest weggegeven worden aan één veerdienst. Dus toen heeft Rederij Doeksen samen met de overheid voor 9 miljoen Eigen Veerdienst Terschelling opgekocht om hen van de markt af te halen. En dat betekent dus dat sindsdien, sinds 2014, Rederij Doeksen exclusief vaart naar Terschelling en Vlieland.

Timo Steenmeijer: En voor die tijd gingen dan aparte boten van Eigen Veerdienst Terschelling ook heen?

Sjors van Holst: Ja, ja. En wij hebben die boten nooit meegemaakt. Maar onze tante wel.

Timo Steenmeijer: Ja?

Sjors van Holst: Ja, die heeft hem wel gevaren. Maar wij hebben hem zelf nooit kunnen varen.

Timo Steenmeijer: Jouw ouders niet?

Sjors van Holst: Nee, mijn ouders ook niet. Maar het was ook een kleinere veerdienst. Elke 10 jaar, zei ik. En het is nu 2024. Dus dat is 10 jaar sinds 2014. En dit keer wordt er wel een publiek proces opgesteld. Ik zei iets fout. Hier wordt vermeld, ik heb eerder gelezen in 2024, maar hier wordt vermeld door onze expert, Tameling, Henk Tameling.

Timo Steenmeijer: Van het boek?

Sjors van Holst: Van het boek. Tot de aanbesteding al in 2026 gaat plaatsvinden voor de nieuwe concessie in 2029. Dus dat ze er alvast op tijd bij zijn. En nu wordt er dus een lijst van eisen gemaakt waar de rederijen aan moeten voldoen. Dus dat wordt gedaan door adviesorganen en het ministerie. Veertien organisaties bepalen dit samen.

Timo Steenmeijer: Zo!

Sjors van Holst: Dus dat is vast een soepel proces.

Timo Steenmeijer: Ja, misschien kunnen we daar tussen gaan zitten, in de podcast.

Sjors van Holst: Onze input geven. Maar dat wordt de Rederij Doeksen voor ons.

Timo Steenmeijer: Ja, zeker, dat leuke zeehondje, Doekie.

Sjors van Holst: Ja, hij is zo cute.

Timo Steenmeijer: Hij is zo cute!

Sjors van Holst: En ze hebben zulke leuke merch.

Timo Steenmeijer: Als een bedrijf een leuke mascotte heeft, dan zijn wij verkocht.

Sjors van Holst: Ehm, maar dit is dus interessant, want het zou nu kunnen gebeuren dat Nederlandse scheepswerven, zoals Damen, en die maken elektrische veerboten, hun zouden kunnen instappen en dit gaan doen. Er zijn ook bedrijven in Duitsland en Scandinavië die dit zouden kunnen overnemen. En dat heb ik in onze vorige opname al gezegd. Maar mijn vader denkt dus dat de Scandinavische bedrijven het goedkoopst gaan zijn. En dat we daarmee gaan eindigen. Dus dat zou extra grappig zijn, want de boot naar Terschelling is dan een Scandinavische boot.

Timo Steenmeijer: Ja.

Sjors van Holst: Of een Duitse boot, bij wijze van spreken.

Timo Steenmeijer: Ja.

Sjors van Holst: En misschien wil Arriva nog uitbreiden. Ze doen nu vooral bussen, voor zover ik weet. En treinen.

Timo Steenmeijer: Treinen ook, ja.

Sjors van Holst: Misschien willen ze uitbreiden naar de zeevaart, want die heeft, oh hier staat het ook, die heeft duidelijke groeiambities en is onlangs overgenomen door een investeringsmaatschappij. Er is ook nog in Ameland een groep ondernemers die mee wil doen.

Timo Steenmeijer: Oh god.

Sjors van Holst: Dus we krijgen een eigen veerdienst naar Ameland. Het is interessant, want de terminals worden dan eigendom van de gemeente of de overheid. En dan worden die verhuurd aan de nieuwe rederij. Dus dat zou dan ook gerebrand kunnen worden, weg van Rederij Doeksen.

Timo Steenmeijer: Ja.

Sjors van Holst: Ik had daar met mijn vrienden over. Het is een raar idee dat straks misschien iets anders vaart dan Rederij Doeksen.

Timo Steenmeijer: Ja, heel gek. We hebben ons hele leven met Rederij Doeksen gevaren.

Sjors van Holst: En in een ander artikel las ik dat de meeste eilanders—dit is iemands mening over de eilanders, dus ik weet niet of dit helemaal accuraat is—maar de meeste eilanders zijn wel blij met Rederij Doeksen, maar gewoon wat meer comfort zouden willen. Bijvoorbeeld een bedekte brug naar de boot toe. En wat lagere prijzen. Alleen het nieuwe brandstof dat ze gebruiken, LNG, Liquefied Natural Gas, is heel duur. En in ieder geval tot het einde van het jaar is het voorspeld dat het heel duur blijft. Dus die boten worden al minder gevaren en ze maken meer gebruik van de oude boten die op traditionele gassen varen.

Timo Steenmeijer: Ja, ik vond het al zo gek dat je die nieuwe boot hebt en ik zit nooit op die nieuwe boot. Ik zit altijd op de Friesland of de Midsland. Nee, de Midsland vaart niet meer, volgens mij.

Sjors van Holst: Ja, maar je kunt het lezen als ze moeite hebben met rondkomen of ze willen gewoon meer geld.

Timo Steenmeijer: Ja.

Sjors van Holst: Zo simpel kan het ook zijn. Maar dus Rederij Doeksen beweert zelf ook het geld nodig te hebben. Dus de tickets zijn niet onnodig duur in hun mening. Maar we gaan het zien.

Timo Steenmeijer: Ja.

Sjors van Holst: Dus ik ben benieuwd wat de toekomst brengt. Maar ik dacht dus 2024, maar hoogstwaarschijnlijk dan 2026. Dus we moeten nog even wachten.

Timo Steenmeijer: Hoe heet onze expert ook alweer?

Sjors van Holst: Wat zei je?

Timo Steenmeijer: Hoe heet onze expert ook alweer?

Sjors van Holst: Henk Tameling.

Timo Steenmeijer: Oh, ik noemde hem Daan.

Sjors van Holst: Daan? Ik zag vandaag een foto van hem voorbij komen. Hij leek me een erg leuke man. Het is grappig. Als je een boek van iemand leest, heb je een bepaald beeld van hoe hij eruit ziet, maar dat was niet helemaal wat ik in gedachten had.

Timo Steenmeijer: Ik hoop dat hij zich wel wil aanschuiven. Even zijn licht laten schijnen over deze kwestie.

Sjors van Holst: Ik denk dat hij zo absurd veel details weet die wij niet kennen.

Timo Steenmeijer: Nou, dan zitten we wel lekker te luisteren.

Sjors van Holst: Ja, dan wordt het zijn podcast.

Timo Steenmeijer: Dan hoeven we niet zo hard te werken, eens een keer.

Sjors van Holst: Want we werken zo hard.

Timo Steenmeijer: Ja.

Sjors van Holst: Dagen aan research gaan hieraan vooraf.

Timo Steenmeijer: We komen hier opdagen en speculeren. Ja, dat zal wel een eiland zijn... Terschelling.

Sjors van Holst: Ja, dat was...

Timo Steenmeijer: Deze aflevering.

Sjors van Holst: Deze aflevering. Volgende week hebben we... Of over twee weken hebben we het waarschijnlijk weer over Rederij Doeksen. Rederij Doeksen, ik heb het zo vaak fout gezegd. Excuus.

Timo Steenmeijer: Maar we gaan vanaf nu langzaam instromen in de Rederij Doeksen Podcast. En dan is het langzaam niet meer Terschelling.

Sjors van Holst: Voor twee jaar. Ze willen wat goede marketing doen om te helpen met die concessie.

Timo Steenmeijer: Nou, ik denk dat we wel een mooie scoop hebben voor veel mensen.

Sjors van Holst: Dat denk ik ook. Dat denk ik ook. Voor de toeristen.

Timo Steenmeijer: Voor de toeristen. Even wat info over hoe Doeksen nou precies in de markt staat nu.

Sjors van Holst: Slecht.

Timo Steenmeijer: Hartstikke leuk. Slecht in ieder geval. Maar een leuke scoop voor de jubileumaflevering, denk ik.

Sjors van Holst: Dat denk ik ook. We hopen jullie volgende... Over twee weken weer te zien.

Timo Steenmeijer: Ja!

Sjors van Holst: Met een nieuwe aflevering. Bedankt voor het luisteren!

Timo Steenmeijer: We hebben denk ik nooit zoveel gelult. Zo lekker.

Sjors van Holst: Ja, dit moeten we goed bij elkaar gaan plakken.

Timo Steenmeijer: Nou, hartstikke leuk dat je luistert. En we zien jullie over twee weken.

Sjors van Holst: We zien jou over twee weken, klinkt wel persoonlijk.

Timo Steenmeijer: We zien jou over twee weken. We hebben één luisteraar. En die komt... We zien ook helemaal niemand.

Sjors van Holst: Oké.

Timo Steenmeijer: Doei doei.